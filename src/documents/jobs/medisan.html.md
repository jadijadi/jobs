اگه **جاواسکریپت** را دوست دارید، با اصولش آشنایید، و دوست دارید که با مدرن ترین امکانات و تکنولوژی هاش آشناتر بشوید و یک وب اپ مدرن و حرفه ای تولید کنید، تبریک می گویم: شغل رویایی شما آماده است! (به خودمان هم تبریک می گویم چون برنامه نویس رویایی مان را پیدا کرده ایم!)

ما شرکت **مدیاسان** هستیم، یک دفتر کوچک قشنگ تو بلوار کشاورز داریم، به همکارانمان احترام می گذاریم و سعی می کنیم فضایی را آماده کنیم که بتوانند با آرامش خاطر بهترین کارهای خودشان را ارائه بدهند. موضوع کارمان هم موسیقی است. (ضمناً آشپزخانه مان هم معمولاً پر از خوراکی است!)

وقتی می گوییم برنامه نویسی جاوااسکریپت منظورمان فقط دستکاری صفحات یا انیمیشن نیست، منظورمان در حد یک زبان جدی است برای نوشتن یک وب اپ مفصل. برای این کار لازم است که با HTML5‏، CSS 3، و جاوااسکریپت به خوبی آشنا باشید و آماده باشید که چیزهای بیشتری یاد بگیرید. اگر با گیت، کافی اسکریپت، LESS یا Sass، و بک بون یا امبر یا انگولار یا هر کدام از هزاران فریم ورک مدرن جاوااسکریپت هم آماده باشید ما خوشحال تر می شویم.

اگر علاقه مندید لطفاً با نشانی ما، jobs@mediasun.ir، تماس بگیرید.
